Poutníci v zešeřelé zemi#nezoufejte vždyť mezi lesy všemi#vysvitne světlo nakonec#přes sněť blín rány nezhojitelné#břevna stín jámy a jícny temné#každé zlo končí – jasná věc!#1.#Je to už dávno co Tvůj děd#vyrazil skládat rozpadlý svět#stačí však chvíle třeba i den#jediný prsten zas vládne všem#2.#Moc nebo bezmoc prokletá#v podivný kruh Tě znovu zaplétá#určí Ti snadno cestu i směr#musíš až na dno rovnou do pekel.#3.#Bortí se hradby blíží se krach#namísto pravdy vířivý prach#kdo pevně stál upadá do područí#co přijde dál Ti nikdo nezaručí.#4.#Drolí se hravě věrnost i ctnost#v bitevní vřavě nevěř v soudržnost#v jestřábí době holub nepřiletí#kdo mír přál jen sobě je příští obětí.#5.#Však blíží se ráno polnice hlas#Mordorská bráno nastal Tvůj čas#skřeti a stvůry se kroutěj jak hmyz#hej, temnej pane, sbal se a zmiz!